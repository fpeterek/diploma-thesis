\chapter{Transparentní intenzionální logika}
\label{sec:TILIntroduction}

Transparentní intenzionální logika (TIL) je logický systém založený na typovaném lambda kalkulu.
TIL je využíván k logické analýze přirozeného jazyka. Oproti tradičnímu lambda kalkulu, jak jej
definoval Alonso Church\cite{lambda-calculus}, jenž
se využívá jako výpočetní model, tedy jako pouhý prostředek k dosažení konkrétní hodnoty --
výsledku, v Transparentní intenzionální logice hraje konstrukce kalkulu často důležitější roli,
než hodnota, kterou by konstrukce po provedení zkonstruovala\cite{til-duzi}.

Jako příklad využití lambda kalkulu jako výpočetní model lze uvést např. funkcionální programovací
jazyk Haskell. Interně je Haskell kompilován do lambda kalkulu (přesněji do jeho nadmnožiny
obsahující např. čísla a logické hodnoty, které jinak v lambda kalkulu musíme kódovat pomocí
Churchova kódování -- K-kombinátorů\cite{lambda-calculus}, apod.).
Ultimátně v Haskellu ovšem lambda kalkul slouží pouze jako prostředek k získání konkrétního
výsledku. Nadefinujeme vztah mezi vstupem a výstupem, a program napsaný v Haskellu nám vstup
transformuje. Pokud zanedbáme efektivitu programu, nezajímá nás, jakým způsobem program spočítal
výsledek, dokud jej spočítal správně.

\lstset{language=Haskell}

Naopak Transparentní intenzionální logika je hyperintenzionálním kalkulem, který nám umožňuje
vytvářet konstrukce vypovídající o jiných konstrukcích. TIL vychází z myšlenky, že výraz
přirozeného jazyka sice označuje denotát -- konkrétní objekt (např. individuum, číslo, konstrukci),
významem výrazu ovšem není samotný denotát, který ani nemusí nutně existovat. Význam výrazu je
abstraktní procedura a lze jej zachytit konstrukcí. Daná konstrukce poté při provedení zkonstruuje
denotát výrazu. Jako příklad lze uvést například výraz \textquote{francouzský král.} V době psaní této práce
Francie krále nemá. Denotátem výrazu je tak neobsazená individuová role -- výraz tedy neoznačuje
žádné individuum. Přesto výrazu \textquote{francouzský král} rozumíme, výraz má svůj význam, jen v současné
době neuvádí žádnou osobu. A budeme-li chtít o významu výrazu \textquote{francouzský král} něco vypovědět,
například že francouzský král je monarchou v čele Francie, daný monarcha nemusí existovat. Dále lze
uvést například rozdíl mezi výrazy \textquote{logaritmus 1024 o základě 2} a \textquote{5 + 5}. Denotátem obou
výrazů je 10. Zadáme-li do interpretu Haskellu výrazy
\lstinline{logBase 2 1024} a \lstinline{5 + 5}, získáme v obou případech stejný výsledek.
V přirozeném jazyce ovšem chápeme značný rozdíl mezi oběma výrazy, ačkoliv mají stejný denotát.
\textquote{Logaritmus 1024 o základě 2} vyjadřuje číslo, kterým musíme umocnit dvojku, abychom získali 1024.
Výraz \textquote{5 + 5} očividně vyjadřuje úplně jinou matematickou operaci -- sčítání, a jeho výsledek
spočítáme jiným postupem. Jistě by bylo zvláštní říct, že žák první třídy základní školy počítá
$log_{2} 1024$, když žák ve skutečnosti počítá příklad $3 + 7$, ačkoliv jsou tyto výrazy
ekvivalentní.

\begin{figure}
    \centering
    \begin{tikzpicture}
        \node[draw, fit={(0, 0) (2, 1)},              xshift=3cm, inner sep=0pt, label=center:Výraz] (A) {};
        \node[draw, fit={(0, 0) (2, 1)}, yshift=-5cm,             inner sep=0pt, label=center:Konstrukce] (B) {};
        \node[draw, fit={(0, 0) (2, 1)}, yshift=-5cm, xshift=6cm, inner sep=0pt, label=center:Denotát] (C) {};

        \path (A) -- node[sloped] (ab) {vyjadřuje}  (B);
        \path (A) -- node[sloped] (ac) {označuje}   (C);
        \path (B) -- node[sloped] (bc) {konstruuje} (C);

        \draw [-latex]          (A)--(ab)--(B);
        \draw [-latex] [dashed] (A)--(ac)--(C);
        \draw [-latex]          (B)--(bc)--(C);
    \end{tikzpicture}
    \caption{Schéma procedurální sémantiky TIL}\label{fig:til-semantics}
\end{figure}

Denotátem výrazu může být nejen objekt z báze, ale i konstrukce nebo funkce.

Jak již bylo zmíněno, Transparentní intenzionální logika vychází z typovaného lambda kalkulu, proto
také každý objekt musí mít svůj typ. Dále je vždy dbáno na dodržení typové koherence. Pro~správné
pochopení TIL, a tedy i této práce, je tak nutné znát typovou hierarchii TIL.

\section{Objektová báze}

Objektová báze je kolekce vzájemně disjunktních neprázdných množin, které dohromady vymezují
nulární funkce, se kterými budeme pracovat\cite{til-duzi}. Bázi volíme dle potřeb konkrétní aplikace
a univerza diskurzu. Například používáme-li TIL k logické analýze matematických vět, jako bázi lze
zvolit například množinu celých čísel, množinu reálných čísel, a množinu pravdivostních hodnot.
Musíme však vzít v potaz, že tato báze neobsahuje čísla komplexní.

Patří-li objekt $x$ do bázové množiny $\alpha$, říkáme, že se jedná o objekt typu $\alpha$.
K explicitnímu uvedení typu objektu \textit{x} využíváme zápis $x/\alpha$. Množinám tvořícím bázi
lze říkat typy.

Pro analýzu přirozeného jazyka se většinou volí objektová báze skládající se z typů {$o$, $\iota$,
$\tau$, $\omega$}. Tyto typy jsou podrobněji popsány v tabulce \peteref{tab:default-base}.

\begin{table}
    \caption{Výchozí báze pro analýzu přirozeného jazyka}\label{tab:default-base}
    \centering

    \begin{tabular} { | l l | }
        \hline
        Typ      & Popis typu \\
        \hline
        $o$      & Množina pravdivostních hodnot \\
        $\iota$  & Množina individuí (univerzum diskurzu) \\
        $\tau$   & Množina časových okamžiků/reálných čísel \\
        $\omega$ & Množina logicky možných světů \\
        \hline
    \end{tabular}
\end{table}

\section{Funkce}\label{fn-arity}

V některých logických systémech, například v predikátové logice, se jako základní molekulární typ
využívají relace\cite{logika-duzi}. Funkce je poté speciální typ relace, která je zprava
jednoznačná. V TIL je však základním molekulárním typem funkce. Chceme-li v TIL vyjádřit $n$-ární
relaci nad množinou $\alpha_1 \times ... \times \alpha_n$, lze tak samozřejmě udělat
definicí $n$-ární funkce
z $\alpha_1 \times ... \times \alpha_n$ do $o$, která každému prvku
z $\alpha_1 \times ... \times \alpha_n$ přiřadí pravdivostní hodnotu na základě toho, zda prvek
do relace patří, nebo ne\cite{til-duzi}.

Na rozdíl od tradičního lambda kalkulu je Transparentní intenzionální logika kalkulem parciálních
funkcí. Z parciality funkcí poté vyplývá další vlastnost TIL -- arita funkcí není shora omezená.
V lambda kalkulech totálních funkcí lze využít Sch{\"o}nfinkelovu redukci k redukci funkcí
$n$-árních na unární za využití skládání funkcí. Tato redukce však není ekvivalentní, pracujeme-li
s funkcemi parciálními\cite{partiality}.

\subsection{Intenze a extenze}

V TIL dále rozlišujeme funkce na tzv. \textit{intenze} a \textit{extenze}. Intenze jsou funkce
z možných světů. Extenze jsou funkce, jejichž doménou množina možných světů není, a tudíž jejich
funkční hodnota nezávisí na stavu světa\cite{til-duzi}.

Intenze jsou obecně funkce typu $(\alpha\omega)$ pro libovolný typ $\alpha$. Nejčastěji se však
jedná o funkce typu $((\alpha\tau)\omega)$, tedy funkce zobrazující možné světy do chronologií
objektů typu $\alpha$.

\section{Konstrukce TIL}

Konstrukce v Transparentní intenzionální logice jsou abstraktní procedury. Tyto procedury jsou
strukturované -- nejedná se o množiny, mají pevně danou strukturu, a na uspořádání případných
podprocedur záleží. Tyto konstrukce lze podle definovaných pravidel provést. Provedením konstrukce
získáme výstup, případně nezískáme nic. Konstrukce, které nekonstruují žádný výstup, nazýváme
\textit{nevlastní} (anglicky \textit{improper}). V TIL pracujeme s šesti druhy konstrukcí.
\cite{til-duzi}

Jak již bylo zmíněno, konstrukce můžou v TIL operovat nejen nad objekty, které nejsou konstrukcemi,
tedy nad objekty z báze a funkcemi, ale také nad jinými konstrukcemi. Konstrukce však může operovat
pouze nad konstrukcemi nižšího řádu, než je konstrukce samotná, viz \peteref{type-order}. Každou
podkonstrukci, kterou musíme provést při provedení konstrukce, nazýváme \textit{konstituentem}.
V TIL existuje šest různých druhů konstrukcí. Dvě atomické -- mají pouze jeden konstituent, a to
sebe samotné, a čtyři molekulární. Atomickými konstrukcemi jsou \textit{Trivializace} a
\textit{proměnné}. Mezi molekulární konstrukce poté řadíme \textit{Kompozice}, \textit{Uzávěry},
\textit{Provedení} a \textit{Dvojí Provedení}.

\textit{Proměnné} jsou konstrukce, které na základě valuace \textit{v} \textit{v}-konstruují
objekty. Skutečnost, že proměnná $x$ \textit{v}-konstruuje hodnotu typu $\alpha$, značíme
$x \rightarrow_v \alpha$.

\lstset{language=Lisp}
\textit{Trivializace} pro libovolný objekt \textit{X} konstruuje samotný objekt \textit{X}.
Konstrukce Trivializace je v~Transparentní intenzionální logice potřebná, neboť výchozím módem pro
konstrukce je provedení. Samotná konstrukce \textit{X} by tak byla automaticky provedena, a místo
konstrukce \textit{X} bychom dostali pouze její denotát. Pokud bychom chtěli zkonstruovat konstrukci
\textit{X}, musíme ji trivializovat. Tím se provede pouze konstrukce Trivializace. A protože
Trivializace nemá jiný konstituent, než sebe samotnou, trivializovaná konstrukce \textit{X} se tak
neprovede. V literatuře se Trivializace \textit{X} tradičně značí ${}^0X$. Alternativně se
používá také zápis $'X$. Tento zápis je poté využit i v jazyce TIL-Script.\footnote{Trivializaci lze
považovat za ekvivalent funkce \lstinline{QUOTE} z jazyka Lisp.} Trivializace taktéž bývá využívána
ke konstruování hodnot, které nelze provést (objekty z báze, funkce) a tudíž je nelze zmínit
netrivializované.
\footnote{
    V jazyce Lisp čísla konstruují sebe samotné, tedy provedením čísla získáme zpět prováděné
    číslo. \lstinline{1} a \lstinline{'1} jsou tedy v Lispu ekvivalentní výrazy. V TIL však není
    možné, aby objekt konstruoval sám sebe, viz rozvětvená hierarchie typů \peteref{type-order}.
}
\lstset{language=Tilscript}

\textit{Kompozice} je procedura aplikace funkce na argumenty. Kompozice $[X Y_1...Y_m]$ značí
aplikaci funkce konstruované konstrukcí $X$ na argumenty zkonstruované konstrukcemi $Y_1,...,Y_m$.
Pokud konstrukce $X$ $v$-konstruuje funkci $f$, všechny podkonstrukce $Y_1,...,Y_m$ $v$-konstruují
hodnotu, a je-li funkce $f$ na daných argumentech definovaná, Kompozice $v$-konstruuje funkční
hodnotu na těchto argumentech. V opačném případě je Kompozice $v$-nevlastní.

\textit{Uzávěr} $\lambda x_1...x_m Y$ je konstrukce $v$-konstruující funkci. $x_1,...x_m$ musí
být navzájem různé proměnné, $Y$ musí být konstrukcí. Konstruce uzávěru je velmi podobná abstrakci
v lambda kalkulu, ze~které také vychází. Na rozdíl od lambda kalkulu však v TIL může Uzávěr
konstruovat funkce s aritou vyšší než jedna. Uzávěr nemůže být nikdy nevlastní, může však
konstruovat tzv. \textit{degenerovanou funkci}, tedy funkci, která je nedefinovaná na celém
definičním oboru.

\textit{Provedení} ${}^1X$ je konstrukce $v$-konstruující objekt konstruovaný konstrukcí $X$.
Pokud je konstrukce $X$ $v$-nevlastní, je provedení ${}^1X$ také $v$-nevlastní. Jelikož je však
provedení výchozím módem pro objekty, většinou se explicitně neuvádí. Provést lze pouze konstrukce.
Objekty z báze (tedy čísla, individua, apod...) či funkce nelze provést, jejich provedení
nekonstruuje nic. Proto je potřeba tyto objekty vždy trivializovat.

\textit{Dvojí provedení} ${}^2X$ je poslední z výčtu konstrukcí. Je-li $X$ konstrukcí
$v$-konstruující konstrukci $Y$, a $v$-konstruuje-li konstrukce $Y$ objekt $Z$, pak ${}^2X$
$v$-konstruuje $Z$. V opačném případě je Dvojí provedení ${}^2X$ $v$-nevlastní.

Jiné konstrukce v Transparentní intenzionální logice neexistují.

\subsection{Princip kompozicionality} 

Princip kompozicionality je důležitým rysem Transparentní intenzionální logiky.
Princip kompozicionality říká, že význam výrazu je jednoznačně určen významy jeho podsložek.

Z principu kompozicionality vyplývá, že je-li libovolný konstituent konstrukce $X$ $v$-nevlastní
a pro danou valuaci $v$ nekonstruuje žádnou hodnotu, pak je $v$-nevlastní i konstrukce $X$. Právě
tento důsledek principu kompozicionality bude v této práci velmi důležitý.

\section{Typy 1. řádu}\label{fst-order}

Definice je skoro slovo od slova převzata z knihy
\textit{TIL jako procedurální logika -- Průvodce zvídavého čtenáře Transparentní intensionální
  logikou}\cite{til-duzi}. Tato sekce slouží jako krátké vysvětlení základů Transparentní
intenzionální logiky. Pro podrobnosti a důkladnější vysvětlení se čtenář může obrátit například
na tuto knihu.

Nechť \textit{B} je báze. Pak:

\begin{enumerate}[i)]
    \item Každá množina z báze \textit{B} je atomický typ řádu 1 nad \textit{B}.
    \item Nechť $\alpha, \beta_1, ...,\beta_m (m > 0)$ jsou typy řádu 1 nad \textit{B}. Pak soubor
        všech \textit{m}-árních parciálních funkcí $(\alpha\beta_1...\beta_m)$, tedy zobrazení z 
        $\beta_1 \times ... \times \beta_m$ do $\alpha$, je molekulární typ řádu 1 nad \textit{B}.
    \item Nic jiného není typem řádu 1 nad bází \textit{B}.
\end{enumerate}

\section{Rozvětvěná hierarchie typů}\label{type-order}

Definice je opět skoro slovo od slova převzata z Průvodce\cite{til-duzi}.

Nechť \textit{B} je báze. Pak:

\subsection{$T_1$ (typy řádu 1)}
Viz sekce \peteref{fst-order}.

\subsection{$C_n$ (konstrukce řádu n)}

\begin{enumerate}[i)]
    \item Nechť $x$ je proměnná $v$-konstruující objekt typu řádu $n$. Pak $x$ je
        \textit{kontrukce řádu n nad B}.
    \item Nechť $X$ je prvek typu řádu $n$. Pak trivializace ${}^0X$, provedení ${}^1X$ a dvojí
        provedení ${}^2X$ jsou \textit{konstrukcemi řádu n nad B}.
    \item Nechť $X, Y_1, ... Y_m$ jsou konstrukce řádu $n$ nad \textit{B}. Pak kompozice 
        $[X Y_1...Y_m]$ je \textit{konstrukce řádu n nad B}.
    \item Nechť $x_1,...,x_m$ jsou vzájemně různé proměnné a $X$ je konstrukce řádu $n$
        nad \textit{B}. Pak uzávěr $[\lambda x_1 ... x_m X]$ je \textit{konstrukce řádu n nad B}.
    \item Nic jiného není konstrukcí řádu $n$ nad bází \textit{B} než dle i)-v).
\end{enumerate}

\subsection{$T_{n+1}$ (typy řádu n+1)}

Nechť $*_n$ je kolekce všech konstrukcí řádu $n$ nad $B$.

\begin{enumerate}[i)]
    \item $*_n$ a každý typ řádu $n$ jsou \textit{typy řádu n+1 nad B}.
    \item Jsou-li $\alpha, \beta_1,...,\beta_m$ typy řádu $n+1$ nad \textit{B}, pak
        $(\alpha \beta_1...\beta_m)$, tedy kolekce parciálních funkcí, je
        \textit{typy řádu n+1 nad B}.
    \item Nic jiného není typ řádu $n+1$ nad \textit{B} než dle i) a ii).
\end{enumerate}

\section{Analytické a empirické výrazy}

Výrazy přirozeného jazyka lze dělit na dva typy výrazů, a to empirické a analytické.

Analytické výrazy jsou výrazy takové, které označují extenze nebo konstantní intenze. Jedná se
například o matematické věty nebo věty vyjadřující relaci rekvizity mezi vlastnostmi (např. věta
\textquote{Všechny velryby jsou savci} je analytická a nutně pravdivá nezávisle na stavu světa, neboť
existuje-li individuum, které je velrybou, pak bude vždy také savcem.)

Empirické výrazy naopak označují intenze, jejichž hodnota na stavu světa závisí. Abychom určili
hodnotu dané intenze, musíme empiricky zkoumat stav světa v daném časovém okamžiku. Empirické
zkoumání světa ovšem již není záležitost logiky.
\endinput
